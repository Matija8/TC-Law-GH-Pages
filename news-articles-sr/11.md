---
domain: Radno-pravo-Boravisna-i-radna-dozvola
---

# COVID-19 – Preporuke poslodavcima u vezi godišnjeg odmora (april 2020)

Obaveštavamo vas da je Vlada Republike Srbije donela zaključak 05 br. 53-3041/2020, objavljen u „Službenom glasniku Republike Srbije“ br. 52 od 7. aprila 2020, sa preporukama poslodavcima kako da organizuju korišćenje godišnjeg odmora zaposlenih usled vanrednog stanja, i to:

- Preporučuje se poslodavcima da, zaposlenima koji imaju obavezu redovnog obavljanja radnih zadataka u uslovima vanrednog stanja, omoguće korišćenje dela godišnjeg odmora za 2019. godinu, zaključno sa 31. decembrom 2020. godine;
- Poslodavci su dužni da omoguće zaposlenima kojima je u uslovima vanrednog stanja omogućeno obavljanje poslova van prostorija poslodavca (rad na daljinu i rad od kuće), da koriste deo godišnjeg odmora za 2019. godinu, u skladu sa zakonom, odnosno zaključno sa 30. junom 2020. godine;
- Preporučuje se poslodavcima, koji u uslovima vanrednog stanja nisu u mogućnosti da organizuju proces rada, da pri upućivanju zaposlenih na odsustvo sa rada, u skladu sa zakonom, prednost daju korišćenju godišnjih odmora zaposlenih.
