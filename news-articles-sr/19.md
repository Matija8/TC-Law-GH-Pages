---
domain: Privredno-pravo
---

# COVID-19 – Izmenjen je program finansijske podrške privrednim subjektima za održavanje likvidnosti i obrtna sredstva usled COVID-19 (april 2020) – UPDATE!

Vlada Republike Srbije donela Uredbu o izmeni i dopuni Uredbe o utvrđivanju programa finansijske podrške privrednim subjektima za održavanje likvidnosti i obrtna sredstva u otežanim ekonomskim uslovima usled pandemije COVID - 19 izazvane virusom SARS- COV-2, koja je stupila na snagu 11.04.2020. (izmene i dopune objavljene u „Službeni glasniku RS“ br. 57 od 16. aprila 2020, - stupila na snagu danom objavljivanja).

## Promenjen je osnovni uslov za realizaciju kredita

Privredni subjekti u privatnom sektoru moći će da realizuju kredite ustanovljene Programom pod uslovom da - u periodu od 15.03.2020. pa do isteka tri meseca nakon puštanja sredstava u korišćenje - ne smanjuju broj zaposlenih više od 10%, ne računajući zaposlene koji su sa njima zaključili ugovor o radu na određeno vreme pre 15.03.2020. za period koji se završava u navedenom vremenskom okviru.

Ovo podrazumeva da korisnici Programa imaju obavezu da održavaju nivo zaposlenosti od najmanje 90% u odnosu na dan 15. mart 2020. najkasnije do kraja meseca juna 2021. (zavisno od dana kada su im dodeljena odobrena sredstava), za razliku od prethodne odredbe koja je kao relevantan datum za održavanje nivoa zaposlenosti propisivala 16. mart 2020, a obaveza održavanja nivoa zaposlenosti je važila za sve vreme korišćenja kredita.

## Zabrana isplate dividende

Privredni subjekti koji se opredele za korišćenje Programa, ne mogu isplaćaivati dividende do kraja 2020. godine, s tim da se ova zabrana ne odnosi na isplatu dividende u akcijama.
