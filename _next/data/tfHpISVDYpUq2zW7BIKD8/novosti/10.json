{"pageProps":{"newsArticle":{"id":"10","md":"\n# COVID-19 – Obaveštenje poslodavcima u delatnosti građevinarstva (april 2020)\n\nObaveštavamo poslodavce u oblasti **građevinarstva** (visokogradnja i niskogradnja) da je dana 20.04.2020. Vlada donela Zaključak („Službeni glasnik RS“ br. 58/2020) kojim je dala <u>saglasnost poslodavcima</u> iz oblasti građevinarstva, koji su za vreme vanrednog stanja odnosno posle 15.03.2020. obustavili rad, <u>da nastave sa radom od 21.04.2020. u najvećem mogućem kapacitetu</u>.\n\nPoslodavci su dužni da zaposlenima obezbede **primenu svih preventivnih mera** od uticaja na bezbednost i zdravlje zaposlenih, a posebno onih koje se odnose na sprečavanje širenja zarazne bolesti COVID-19 izazvane virusom SARS-CoV-2 (<u>dezinfekcija i upotreba zaštitnih sredstava tj. maski i rukavica</u>), i da u tom smislu donesu poseban **plan primene mera**, koji je sastavni deo akta o proceni rizika koji se donosi saglasno zakonu i propisima iz oblasti bezbednosti i zdravlja na radu.\n\nZaposleni su dužni da se pridržavaju uputstava odgovornog lica kod poslodavca i da primenjuju propisane, odnosno utvrđene mere koje se odnose na upotrebu sredstava za ličnu zaštitu.\n\nOrganizovanje rada saglasno Zaključku, poslodavci su dužni da obezbede dok traje opasnost od širenja zarazne bolesti COVID-19 na teritoriji Republike Srbije.\n","domain":"Gradjenje"}},"__N_SSG":true}