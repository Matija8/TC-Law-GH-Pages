{"pageProps":{"newsArticle":{"id":"13","md":"\n# COVID-19 – Uredba o poreskim merama za vreme vanrednog stanja radi ublažavanja ekonomskih posledica nastalih usled bolesti COVID-19 izazvane virusom SARS-CoV-2 (mart 2020)\n\nVlada je utvrdila poreske mere za vreme vanrednog stanja <u>u cilju povećanja likvidnosti poreskih obveznika: pravnih lica, preduzetnika, poljoprivrednika i fizičkih lica</u> (dalje: _Poreski obveznici_).\n\nZa vreme vanrednog stanja, prema poreskim obveznicima koji imaju odobreno odlaganje plaćanja dugovanog poreza u smislu odredaba Zakona o poreskom postupku i poreskoj administraciji neće se preduzimati mere propisane tim zakonom počev od rate koja je dospevala u martu 2020. godine.\n\n<u>Poreska uprava neće</u> za vreme vanrednog stanja po službenoj dužnosti <u>poništiti</u> sporazum, odnosno ukinuti rešenje o odlaganju plaćanja dugovanog poreza i neće radi naplate istog sprovoditi postupak prinudne naplate, pri čemu se u navedenom periodu <u>neće obračunavati kamata</u> u smislu članova 75. i 76. Zakona.\n\nPoreskim obveznicima za vreme vanrednog stanja na iznos manje ili više plaćenog poreza i sporednih davanja, osim kamate, obračunava se i plaća kamata po <u>stopi jednakoj godišnjoj referentnoj stopi</u> Narodne banke Srbije.\n","domain":"Porezi-carine-i-devizno-poslovanje"}},"__N_SSG":true}