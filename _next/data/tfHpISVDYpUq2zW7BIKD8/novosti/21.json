{"pageProps":{"newsArticle":{"id":"21","md":"\n# Izmene Carinskog zakona\n\nIzmenama Carinskog zakona[^1] propisano je da će se odluke carinskih organa u vezi sa primenom carinskih propisa koje su donete na zahtev lica smatrati **izvršnim od dana dostavljanja** licu na koje se odluka odnosi.\n\nPored toga, izmenjena su **pravila zastarelosti** naplate carinskog duga, pa će ubuduće carinski organi moći da naplate carinski dug u roku od pet godina od dana nastanka duga, s tim što mogu prekinuti tok zastarelosti svakom radnjom preduzetom u cilju naplate duga, kada rok zastarelosti počinje da teče od početka. Ipak, ovo pravo je ograničeno time što pravo na prinudnu naplatu carinskog duga u svakom slučaju zastareva po isteku 10 godina od njegovog nastanka.\n\n[^1]: Zakon o izmenama i dopuni Carinskog zakona („Službeni glasnik Republike Srbije“ br. 144/2020 – stupa na snagu 5.12.2020.)\n","domain":"Porezi-carine-i-devizno-poslovanje"}},"__N_SSG":true}