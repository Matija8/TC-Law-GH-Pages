{"pageProps":{"newsArticle":{"id":"9","md":"\n# COVID-19 – Preporuka poslodavcima (april 2020)\n\nVlada Republike Srbije donela je Zaključak (\"Službeni glasnik RS\" br. 50 od 3.4.2020.) kojim se preporučuje se poslodavcima:\n\n1. <u>da izmene svoj opšti akt, odnosno ugovor o radu</u> ili drugi pojedinačni akt, u delu kojim se uređuje naknada zarade, tako da **obezbede pravo na naknadu zarade u visini od 100% osnova za naknadu zarade** zaposlenima koji privremeno odsustvuju sa rada zbog potvrđene zarazne bolesti COVID-19 ili zbog mere izolacije ili samoizolacije naložene u vezi sa tom bolešću, a koja je nastupila kao posledica neposrednog izlaganja riziku po osnovu obavljanja njihovih poslova, radnih zadataka i dužnosti i kontakta sa licima kojima je potvrđena bolest COVID-19 ili naložena mera izolacije ili samoizolacije.\n\n1. da <u>naknadu zarade u visini od 100% obezbede</u>:\n   za prvih 30 dana odsustva sa rada - isplatom iz svojih sredstava;\n   počev od 31. dana odsustva sa rada - tako što će iz sredstava obaveznog zdravstvenog osiguranja obezbediti zakonom propisani iznos naknade zarade, a **razliku do visine od 100% osnova za naknadu zarade iz svojih sredstava**.\n\nOdsustvo sa rada iz navedenih razloga zaposleni dokazuje rešenjem nadležnog organa (sanitarnog inspektora, carinskog organa, izvodom iz evidencije Ministarstva unutrašnjih poslova i dr.) ili izveštajem lekara o privremenoj sprečenosti za rad (doznaka), u skladu sa zakonom. Zahtev za izdavanje potvrde o izolaciji može se popuniti na sajtu ministarstva zdravlja.\n\n**Vest**: ministar finansija predstavio je program mera podrške privredi na konferenciji za štampu. O merama podrške ćemo vas obavestiti nakon donošenja propisa.\n","domain":"Radno-pravo-Boravisna-i-radna-dozvola"}},"__N_SSG":true}