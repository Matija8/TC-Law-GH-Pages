{"pageProps":{"domain":{"id":"Intelektualna-svojina-Industrija-zabave-IT","title":"Intelektualna svojina\nIndustrija zabave/IT","text":"\n    Pružamo usluge savetovanja i zastupanja međunarodnih i domaćih pravnih subjekata i fizičkih lica u stvarima vezanim za sticanje, zaštitu, korišćenje i povrede prava intelektualne svojine (žigovi, dizajn, patent, oznake geografskog porekla, topografije poluprovodničkih proizvoda i autorska prava).\n\n    Naše usluge obuhvataju sastavljanje širokog spektra ugovora iz oblasti intelektualne svojine (prenos, licenca, franšiza, zaloga, izdavaštvo kao i druge vrste ugovora autorskog prava), prethodno ispitivanje uslova za registraciju i zaštitu, podnošenje zahteva i sprovođenje postupka registracije, druge usluge zastupanja u postupcima pred upravnim organima i sudovima. Pružamo savete i zastupamo klijente u sudskim i upravnim postupcima zaštite prava intelektualne svojine, uključujući i primenu posebnih mera (oduzimanje predmeta povrede, privremene mere, itd.) u cilju zaštite prava intelektualne svojine i ostvarenja naknade štete u najboljem interesu klijenta.\n\n    Savetujemo klijente i u domenu audio-vizuelnih tehnologija i medijskog prava (TV, film, muzika, izdavaštvo, advertajzing, elektronski i štampani mediji, itd.) i pomažemo im u realizaciji projekata u vezi sa produkcijom, izdavaštvom, emitovanjem, distribucijom i oglašavanjem. Pružamo podršku projektima u svim fazama, uključujući korporativni aspekt, finansiranje, prava intelektualne svojine, publicitet, privatnost i oglašavanje.\n\n    Imamo višegodišnjeg iskustva u zastupanju različitih učesnika na medijskom i telekomunikacionom tržištu, kao i sveobuhvatno znanje i bogatu praksu u oglašavanju, pripremi i organizaciji konkursa, sponzorstava, festivala, nagradnih igara, takmičenja i promotivnih događaja.","icon":null,"shortTitle":"Intelektualna svojina"}},"__N_SSG":true}